# Kurssin aloitustunnin muistiinpanot

## Työskentely tiimissä

Sujuvan tiimityöskentelyn osalta tämä kurssi on perinteisesti mennyt varsin mallikkaasti. Keskeytyksiä on tullut kohtuullisen vähän ja vertaispalautteissa suurin osa tiimeistä on tyytyväisiä kaikkien tiimiläisten osallistumiseen ja tuloksiin. "Vapaamatkustusta" on tapahtunut hyvin vähän, joskin toisinaan osalla tiimiläisistä on ollut selvästi erilaiset oppimis- ja arvosanatavoitteet kuin toisilla.

Erityisesti etänä ja korona-aikana tiimityöskentelyn ja kommunikoinnin merkitys kasvaa, ja tiimien tuleekin löytää hyvät käytännöt projektin läpivientiin etätyön haasteista huolimatta. Työskentely ei välttämättä suju täydellisesti heti ensimmäisessä sprintissä, ja siksi pidämme sprinttien välissä retrospektiivit ja kehitämme toimintaa.

Aikaisemmilla teutuksilla esimerkiksi Discord ja VS Code:n live share ovat saaneet kehuja opiskelijoilta. Kannustamme lisäksi pitämään keskenäisissä tapaamisissa kameroita ja mikrofoneja päällä, ja vähintään lisäämään itsellenne profiilikuvan, jotta ette keskustele vain nimikirjaimille.


## Kurssin opetus- ja oppimismenetelmät

Tätä kurssia muotoillaan ja kehitetään sen edetessä, eikä kaikkia ole tarkoituksenmukaista pakottaa tiettyyn muottiin. Korkean tason oppimistavoitteet ja aikataulu ovat kuitenkin selvillä, ja niiden puitteissa lähdemme työstämään jokaiselle tiimille hyvää projektia.

**Kurssin ensimmäisellä viikolla tavoittena on löytää aihe ja dataa**, joka tarjoaa sopivasti haastetta ja kiinnostaa useampaa opiskelijaa loppukurssin ajan. Lähdemmekin siitä liikkeelle **mitä te haluatte kurssilla oppia**.

**Alustavan ideoinnin ja kartoituksen jälkeen jakaudumme tiimeihin.** Ideoinnin tueksi Käymme läpi esimerkkejä [aikaisemmista opintojaksoista](./aiempia-projekteja.md).

Tarkempaa ideaa ja konseptia ehditään tarkentamaan seuraavalla viikolla, kun tiimit on koottu. Projektin suunnittelussa Tässä hyödynnämme define-vaihetta, jota käsitellään tarkemmin torstain tunnilla.

Olemme siirtymässä hiljalleen Moodlesta GitHubiin sekä Teamsiin. Moodleen ei tämän hetken vision mukaan ole tulossa merkittävästi sisältöä.


## Tämä kurssi suhteessa kokonaisuuteen

Ohjelmistoprojekti II on jatkoa Ohjelmistoprojekti 1 -kurssille, mutta tällä kurssilla on selkeitä eroavaisuuksia:

* ohjelmistoprojekti 1:ssä opettajalla oli merkittävä rooli projektin määrittelyssä
* ohjelmistoprojekti 1:ssä teknologiat olivat tarkasti rajatut.

Tällä kurssilla puolestaan:

* perehdymme itsenäisesti eri ongelmiin soveltuviin teknisiin ratkaisuihin
* otamme haltuun kokonaan uusia teknologioita, ohjelmointikieliä jne.
* opiskelijat ottavat suurimman roolin tuotteen määrittelyssä, suunnittelussa ja projektin läpiviennissä.

Opettajien rooli on neuvoa sivusta, mutta ei tehdä projektiin liittyviä päätöksiä tai linjauksia. Ryhmille ei voida tarjota suoraan opetusta heidän valitsemistaan "eksoottisemmista" teknologioista, vaikka olemme käytettävissä myös uuden teknologian ongelmien ratkomisessa.

**Tällä kurssilla saadaan kokeilla ja opetella varsin vapaasti, ja saatte tehdä virheitä ja vääriä valintoja. Virheistäkin kuitenkin pyritään aina oppimaan ja kehittymään, ja tämä oppiminen tulee tuoda esiin kurssin työskentelyssä ja loppuesseessä.**


Seuraavalla **Softalaprojekti-kurssilla** on taas tyypillisesti selvästi rajatumpi ongelma, jossa asiakasyritys tai muu toimeksiantaja antaa tietyn toimeksiannon ja esittää siihen liittyviä vaatimuksia ja rajoitteita, kuten integraatiot, ohjelmointikielet, teknologiat ja lisenssit. Softalaprojektissa pyritään viemään ammattimaista työskentelyä ja koodin laatua vielä tätäkin kurssia pidemmälle, mutta määrittely- ja tutkimuspuoli voivat jäädä pienemmälle painotukselle.


## Kurssin laadullinen tavoite

Tällä kurssilla tavoitellaan "valmista tuotetta", joka pyritään julkaisemaan tämän kurssin aikana.

Sanat **valmis** ja **tuote** vaihtelevat eri tiimien välillä. Tyypillisesti määritelmä sisältää tässä kontekstissa riittävän ja tarkoituksenmukaisen dokumentaation, hyvän koodin laadun sekä lopputuotteen asettamisen yleisön saataville.


## Arviointi

Kurssin arviointi perustuu ryhmätyöskentelyyn, ryhmän lopullisen tuloksen tarkoituksenmukaiseen toimivuuteen sekä itsenäisesti kirjoitettavaan loppuarviointiin, jossa arvioidaan omaa ja ryhmän toimintaa. Loppuarviointi sisältää myös vertaisarvioinnit kaikista tiimiläisistä.

Olette todennäköisesti tehneet samankaltaisen reflektoivan arvioinnin ohjelmistoprojekti 1:llä. Tällä opintojaksolla samaa ideaa viedään vielä astetta pidemmälle. Osaaminen ja oppiminen tuodaan näkyväksi pohtimalla ja kuvailemalla työtä eri näkökulmista ja eri tasoilla.


## Open source ja open data

Tällä kurssilla pyritään hyödyntämään toisten kehittämiä ratkaisuja, ja tuottamaan uusia ratkaisuja mahdollisesti toisten hyödynnettäväksi.

Esimerkkejä avoimen lähdekoodin ohjelmistoista, joita olette jo käyttäneet:

* Linux
* MySQL
* React
* Spring



## Kurssin projekteihin soveltuvia  teknologioita

* Kuvantunnistus
* Koneoppiminen
* Suosittelualgoritmit
* Tekoälybotit
    * Peli, keskustelu, jokin muu...
* Luonnollisen kielen prosessointi (NLP)
    * Esim. sentimenttianalyysi
* Peli-enginet
* Käyttöliittymät
    * Chatbot
    * Puheohjaus
    * AR/VR
* Sulautetut järjestelmät / IoT
    * Arduino
    * ESP32 (MicroPython?)
    * Raspberri Pi
    * Erilaiset sensorit ja toimilaitteet
* Eri palveluiden luova yhdistäminen
    * Slack, Google Maps, mikä tahansa!


## Avoin data

Avoimella datalla tulee mahdollisesti olemaan suuri merkitys tulevaisuuden innovaatioissa! Kuka tahansa voi saada reaaliaikaista tietoa esimerkiksi Suomen tie- ja raideverkosta sekä reaaliaikaiset sijainti- ja sensoritiedot pääkaupunkiseudun linja-autoista. Mitä erilaisia palveluita näiden varaan voitaisiin rakentaa? Entä mitä muuta dataa voisimme yhdistää näihin, tai mitä voisimme tuotttaa näiden perusteella?

* Katso myös erillinen sivu rajapinnoista


## Projektityöskentely

Tällä kurssilla opiskelemme uusia teknologioita, mutta erityisesti projektityöskentelyn kontekstissa. Teknologiat eivät itsessään ratkaise loppukäyttäjien ongelmia, vaan meidän tulee ymmärtää käyttäjän tarve ja soveltaa tekniikkaa tarpeen ratkaisemiseksi.

Tiimien tulee siis määritellä ja hallita projektiaan systemaattisesti, eikä vain uppoutua koodaamaan hallitsemattomasti vailla selkeää suunnitelmaa ja päämäärää.


# Tekninen tukikurssi: ohjelmistokehityksen teknologioita

Tässä projektissa kannattaa työskennellä esimerkiksi uudella ohjelmointikielellä (Python, TypeScript, Kotlin (Android), C# (Unity)) tai uudella lähestymistavalla (Node RED).

Kannustamme kaikkia tiimejä panostamaan työssään laadunvarmistukseen erityisesti testiautomaation parissa. Myös staattisen analyysin työkalujen sekä CI-työkalujen käyttö, kuten GitHub actions, on erittäin suositeltavaa.

Tulemme kurssin puitteissa tekemään koodin katselmointeja (code review), joista kerromme tarkemmin toisella sprintillä. Alkuvaiheessa laadun ei tarvitse olla häikäisevää, vaan päätavoite on kehittymisessä kurssin aikana.


# Mitä te haluatte tehdä?

* "Liikeidea"
* Hauska peli (wordle?, sanuli?)
* Olemassa olevaan Open Source -projektiin kontribuointi?
* Hackathon
* Funktionaalinen ohjelmointi
* Mitä työuraansa aloittavalta ohjelmistokehittäjältä vaaditaan?

# Miten kurssi etenee?

* Jakautuminen ryhmiin saman aihepiirin ympärille
    * Aihe-ehdotus projektista Teams-kanavalle
* Define-sprintti
* 3-viikon kestoiset Kehityssprintit
    * Sprint planning
    * Code review't
    * Sprint review
    * Sprint retrospective


# Esimerkkejä mahdollisista projekteista

* Kaupunkipyörät (jokainen tehty matka pääkaupunkiseudulla)
* Bussitutka.fi
* Sanuli
* Vaalit? (Ylen vaalikonedata)
* Ilmatieteen laitos
* Avoimen datan lisäksi on olemassa myös muuta dataa, jonka varaan palveluita voidaan rakentaa. Syksyllä eräs opiskelija teki ohjelmiston joka käsitteli Spotify:n dataa, joka oli saatu GDPR:n mukaisen pyynnön kautta.

