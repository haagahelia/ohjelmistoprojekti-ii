# Dokumentointi, stabilointi ja luovutus

Onnistuneen projektin tärkeä vaihe on projektin dokumentointi, stabilointi ja luovutus. 

Luovutuskelpoinen projekti on siis stabiloitu ja dokumentoitu siten, että myös projektin ulkopuolinen taho pystyy hyödyntämään sitä helposti. Näissä opensource-henkisissä projekteissa käytämme projektin dokumentoimiseen GitHubiin liitettävää **readme.md**-tiedostoa.

Voitte ottaa pohjaksi [tämän readme.md-templaten](https://github.com/othneildrew/Best-README-Template). Tärkeintä olisi siis tarjota ainakin projektin yleiskuvaus ja yleistason tekninen arkkitehtuuri sekä asennusohjeet. Lisäksi käytetyt teknologia ja kirjastot olisi hyvä esitellä, linkittää niihin liittyvät perustutoriaalit ja tarjota mieluusti myös muutama koodiesimerkki oleellisten kohtien käyttämisestä koodissa. Jatkokehitysajatukset olisi hyvä listata [github-issueiden](https://help.github.com/en/github/managing-your-work-on-github/creating-an-issue) kautta ja viitata niihin readme.md-tiedostossa kuten tuossa templatessa on tehty. 

Lisäksi olisi hienoa löytää projektistanne joku timanttisin ydin, josta saattaisi olla eniten hyötyä ulkopuolisille ja tarjota se osa selkeästi käytettävän rajapinnan (API) kautta ulos. Tämä rajapinta voi olla toki mahdollisesti REST:iä, jos tämä ydin on luonteeltaan verkkopalvelu. Se voi olla myös dokumentoituja funktioita ja luokkia, jotka oikein käytettyinä tarjoavat ulkopuolisille kehittäjille jotain kiinnostavaa. Voit tutustua esimerkiksi [täällä](https://github.com/mitogh/react-native-image-placeholder) siihen, miten React Native Image Placeholder -paketti on dokumentoitu muita kehittäjiä ajatellen.

Tässä lisäksi esimerkkinä erään [aiemman vuoden projektin dokumentaatio](https://github.com/Myyyra/StashHunters) tällä kurssilla.