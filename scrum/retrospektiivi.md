# Retrospektiivi

Järjestäkää Sprintin jälkeen Scrumin mukainen retrospektiivi. Retrospektiivin tarkoituksena on kehittää tiimin toimintaa. Retrospektiivissä pohditaan mikä meni hyvin ja missä voisimme parantaa.

Parannusehdotukset muotoillaan konkreettisiksi Action pointeksi, jotka toteututaan seuraavassa sprintissä. Jos tiimi esimerkiksi retrospektiivin tuloksena haluaa parantaa koodinsa laatua kirjoittamalla yksikkötestejä, voidaan Action pointiksi kirjata että jokainen tiimin jäsen kirjoittaa seuraavassa sprintissä yhden yksikkötestin. Se on konkreettinen ja selkeästi todennettava Action point.

Jos tiimin projektinhallinta ei ole toiminut, niin sovitaan Action pointteja miten tätä voisi parantaa.

Fasilitoikaa retro esimerkiksi seuraavasti:

1. Jokainen mietti itsekseen noin 5 minuuttia mikä sprintissä meni hyvin ja mikä huonosti. Nämä voidaan kirjata esim erivärisille Post-it lapuille.
2. Esitellään muille omat havainnot.
3. Äänestyskierros: Jokaisella on esim 5 tukkimiehen ääntä, jotka voi antaa yhteisesti esiin tuotuihin "parannettaviin" asioihin.
4. Eniten ääniä saaneisiin "parannettaviin" asioihin mietitään yhdessä Action pointit joita ruvetaan toteuttamaan seuraavassa sprintissä.
5. Raportoikaa tiimin valitsemat action pointit (2-3 kpl) tiimin Teams-kanavalle.

Lue lisää retrospektiivin fasilitoinnista [ohjelmistoyhtiö Atlassianin sivuilta](https://www.atlassian.com/team-playbook/plays/retrospective).