# Ohjelmistoprojekti II, SWD4TN024

Tämä Git-repositorio sisältää Ohjelmistoprojekti II -kurssin dokumentaation ja tiedostot.

Opintojaksolla opiskelijat suunnittelevat ohjelmiston oikeaan tarpeeseen. Opiskelijat:

1. Organisoivat oman ryhmänsä toiminnan.
1. Tutustuvat tarpeeseen, joka voidaan ratkaista ohjelmistolla.
1. Määrittelevät ja suunnittelevat ratkaisun tuotantoiteraatio kerrallaan.
1. Toteuttavat ja esittelevät tuotantokelpoisia ratkaisuversioita.
1. Julkaisevat ohjelmistoratkaisun.

Kurssin suoritettuaan opiskelija ymmärtää ongelman ratkaisemiseen tarvittavia ohjelmistokehittäjän taitoja. Hän kykenee ymmärtämään ja kuvaamaan tarpeita ja ehdottamaan niihin soveltuvia ohjelmistoratkaisuja. Hän osaa itsenäisesti lisätä osaamistaan aiemmin tuntemattomista teknologioista. Hän oppii arvioimaan ja valitsemaan avoimen maailman ongelmanratkaisuun soveltuvia teknologioita ja menetelmiä. Hän osaa ottaa vastuun jostakin toteutettavan ratkaisun osa-alueesta. Hän osaa jakaa hankkimaansa osaamista muille tiiminsä jäsenille. Opiskelija osaa tiimin jäsenenä toteuttaa tuotantokelpoisen ohjelmistoratkaisun ongelmaan.

Kurssin arviointi perustuu ryhmätyöskentelyyn, ryhmän lopullisen tuloksen tarkoituksenmukaiseen toimivuuteen sekä kurssin lopuksi yksilötyönä tehtävään esseeseen, jossa arvioidaan omaa ja ryhmän toimintaa.

Ohjelmistokehityksen teknologioita-kurssi toimii osin tämän kurssin teknisenä tukikurssina. Suosittelemme hyödyntämään kyseisellä kurssilla käsiteltyjä aiheita, kuten testausta ja jatkuvaa integraatiota, tämän kurssin projektissa.

Kurssin lopputulokset julkaistaan lähtökohtaisesti avoimella lisenssillä.

Katso myös:

* [opintojaksokuvaus](https://opinto-opas.haaga-helia.fi/course_unit/SWD4TA024)
* [Scrum guides](https://scrumguides.org/)
* [Readme Driven Development](https://tom.preston-werner.com/2010/08/23/readme-driven-development.html)


# Kurssin aikataulu *(kevät 2022)*

Kurssin tapaamiset järjestetään Haaga-Helian linjausten mukaisesti toistaiseksi etänä MS Teams -sovelluksessa seuraavan aikataulun mukaisesti:

* tiistaisin klo 8.15-10.45
* torstaisin klo 12-14.45

Kurssin laajuus on 10 opintopistettä, [eli noin 270 tuntia](https://www.haaga-helia.fi/fi/ects-jarjestelma-ja-tutkintotodistuksen-liite-eli-diploma-supplement). Kevään aikana viikoittaiseksi työmääräksi tulee noin 17 tuntia. Tulet siis työskentelemään merkittävässä määrin myös yhteisten tapaamisten ulkopuolella.


## Projektien käynnistys *(17.-30.1.)*

### 17.-23.1. tiimien muodostaminen

* Tiistai 18.1. / MS Teams

    Kurssin käytäntöjen ja tavoitteiden käsittely.

    [Esimerkkejä avoimen rajapinnan tarjoavista palveluista](avoimet-rajapinnat.md)

    **Tehtävä**: avoimen datan lähteisiin ja avoimen lähdekoodin projekteihin tutustuminen.

* Torstai 20.1. / MS Teams

    Jakautuminen tiimeihin.

    [Palvelujen kehittämisen menetelmät (haaga-helia.fi)](https://www.haaga-helia.fi/fi/tool-factory-menetelmat-palvelujen-kehittamiseen)

### 24.-30.1. "design sprint"

* Tiistai 25.1. / MS Teams

    Vision määrittelyn ja toteutettavan palvelun suunnittelun kick-off
    
    [Double Diamond -menetelmä (www.thoughtworks.com)](https://www.thoughtworks.com/insights/blog/double-diamond)

* Torstai 27.1. / MS Teams

    Projektin laajuuden estimointi: karkea arviointi käytössä olevasta ajasta ja odotetuista tuloksista

    **Tehtävä**: design-vaiheen tulosten raportointi opettajille sunnuntai-iltaan mennessä. User storyjen tai taskien valinta ensimmäiselle sprintille. Scrum boardin jakaminen opettajille.


## Sprint 1 *(31.1.-20.2.)*

### 31.1.-6.2. Sprint 1:n käynnistys

Tiimit aloittavat itsenäisen työskentelyn projektien parissa. Kukin tiimi pitää opettajien kanssa tapaamisen design-tulosten sekä ensimmäisen sprintin backlogin esittelemiseksi.

### 7.-13.2.

Sprint 1 jatkuu. Tiimit työskentelevät itsenäisesti projektien parissa ja hyödyntävät opettajien ohjausta kutsumalla opettajat mukaan tiimin tapaamisiin.


### 14.-20.2. Sprint 1 katselmoinnit

Kukin tiimi esittelee sprintin tulokset opettajille. Tiimit pitävät itsenäisesti retrospektiivit, joiden perusteella työtapoja kehitetään seuraavaa sprinttiä varten.

**Sprint 2 planning**

Tiimit valitsevat käyttäjätarinat sprintille 2 ja tekevät niihin tarvittavat tarkennukset ja määrittelyt.

### 21.-27.2. Talvilomaviikko ⛄ ❄️

Ei kurssin yhteisiä tapaamisia.



## Sprint 2 *(28.2.-20.3.)*

### 28.2.-6.3. Sprint 2:n käynnistys

Tiimit työskentelevät itsenäisesti projektien parissa ja hyödyntävät ohjausta kutsumalla opettajat mukaan tiimin tapaamisiin.

### 7.-13.3.

Sprint 2 työskentely jatkuu. Opettajat nimeävät jokaiselle tiimille **vertaisryhmän**, jotka **katselmoivat toistensa lähdekoodit** ja antavat palautetta demoissa.

Vertaisryhmät toimittavat toisilleen katselmointipyynnöt, jossa ovat rajanneet omasta projektistaan katselmoitavan osan.

[Koodin katselmoinnin ohjeistus](scrum/koodin-katselmointi.md).

### 14.-20.3. Sprint 2 katselmoinnit

Kukin tiimi esittelee sprintin tulokset opettajille ja vertaisryhmille.

**Vertaisryhmät** toimittavat toisilleen katselmointiraportit lähdekoodin katselmointien tuloksista.

Tiimit pitävät itsenäisesti retrospektiivit, joiden perusteella työtapoja kehitetään seuraavaa sprinttiä varten.

**Sprint 3 planning**

Tiimit valitsevat käyttäjätarinat sprintille 2 ja tekevät niihin tarvittavat tarkennukset ja määrittelyt.

### 21.-27.3. Intensiiviviikko

Ei kurssin yhteisiä tapaamisia.


## Sprint 3 *(28.3.-17.4.)*

### 28.3.-3.4. Sprint 3:n käynnistys

Tiimit työskentelevät itsenäisesti projektien parissa ja hyödyntävät ohjausta kutsumalla opettajat mukaan tiimin tapaamisiin.

### 4.-10.4.

Tiimit työskentelevät itsenäisesti projektien parissa ja hyödyntävät ohjausta kutsumalla opettajat mukaan tiimin tapaamisiin.

Vertaisryhmät toimittavat toisilleen katselmointipyynnöt, jossa ovat rajanneet omasta projektistaan katselmoitavan osan.


### 11.-17.4. Sprint 3 katselmoinnit

Kukin tiimi esittelee sprintin tulokset opettajille ja vertaisryhmille.

**Vertaisryhmät** toimittavat toisilleen katselmointiraportit lähdekoodin katselmointien tuloksista.

Tiimit pitävät itsenäisesti retrospektiivit, joiden perusteella työtapoja kehitetään seuraavaa sprinttiä varten.


### 18.-24.4. Sprint 4:n käynnistys

Tiimit pyrkivät viimeisessä sprintissä stabiloimaan projektinsa, eli he keskittyvät erityisesti toimintavarmuuden takaamiseen uusien ominaisuuksien jäädessä pienemmälle painoarvolle.

### 25.4.-1.5.

Tiimit työskentelevät itsenäisesti projektien parissa ja hyödyntävät ohjausta kutsumalla opettajat mukaan tiimin tapaamisiin.

Vertaisryhmät toimittavat toisilleen katselmointipyynnöt, jossa ovat rajanneet omasta projektistaan katselmoitavan osan.


### 2.-8.5 Sprint 4:n katselmoinnit

[Projektin dokumentaation viimeistely.](scrum/dokumentointi.md)

Projektien lähdekoodien julkaisu, sekä sovellusten mahdollinen julkaisu sovelluskaupassa, npm:ssä tai web-palvelimella.

Projektin tunnettujen puutteiden dokumentointi (GitHub issues).


### 9.-22.5. Itse- ja vertaisarvioinnit

Kurssin itse- ja vertaisarviointien kirjoittaminen. Oman oppimisen pohdinta.

------

Tämän sivun ovat kehittäneet Ohto Rainio, Teemu Havulinna ja Ismo Harjunmaa.
